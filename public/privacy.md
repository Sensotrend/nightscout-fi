# Tietosuojaseloste
Versio 1.0, 20.3.2019

## Rekisterin nimi
Nightscout Connect -palvelun asiakasrekisteri

## Rekisterin ylläpitäjä
Sensotrend Oy
Y-tunnus 2606155-7
Rekisteriä koskeviin kysymyksiin vastataan osoitteessa info@nightscout.fi.

## Henkilötietojen käsittelyn tarkoitus
Henkilötietojen käsittelyn ensisijaisena tarkoituksena ovat palvelun toteuttaminen sekä rekisterinpitäjän ja asiakkaan välisen asiakassuhteen ylläpitäminen ja poikkeustilanteista tiedottaminen.

Asiakkaan erillisellä suostumuksella henkilötietoja voidaan käsitellä myös palvelun käytön, asiakaspalvelun ja liiketoiminnan kehittämiseen, markkinointiin ja analysointiin sekä muihin vastaaviin käyttötarkoituksiin. Käsittely voi perustua myös laista johtuviin tehtäviin tai asiakkaan rekisterinpitäjälle antamaan toimeksiantoon.

Selvennykseksi kerrotaan, että Nightscout Connect -palveluun ei tallenneta asiakkaan terveys- tai hyvinvointitietoja, vaan ainoastaan käyttöavaimet (access token), joiden avulla palvelu pääsee kirjoittamaan tietoja Omakannan Omatietovarantoon ja lukemaan niitä sieltä.

Henkilötietoja käsitellään tietosuoja-asetuksen mukaisesti.

## Rekisterin tietosisältö
- Asiakkaan nimi ja sähköpostiosoite.
- Käyttöavaimet (access token), jotka luodaan palveluiden liitosprosessissa ja joiden avulla tietoa voidaan kirjoittaa Omakannan Omatietovarantoon ja lukea sieltä.
- Internet-palvelimen tekniset lokit ja tiedot palvelun käytöstä.
- Mahdollinen viestintälupa sen erikseen antaneilta asiakkailta palvelun kehitykseen liittyvää viestintää varten ja luvan myöntämisen ajankohta.
- Mahdollinen tietojen käyttölupa palvelun käytön, asiakaspalvelun ja liiketoiminnan kehittämiseen, markkinointiin ja analysointiin sekä muihin vastaaviin käyttötarkoituksiin ja luvan myöntämisen ajankohta.
- Mahdolliset muut asiakkaan suostumuksella kerättävät tiedot.

## Säännönmukaiset tietolähteet
Tiedot saadaan asiakkaan itsensä palveluun syöttämistä tiedoista sekä asiakkaan palveluun liittämistä ulkopuolisista sovelluksista sekä palvelun ja palvelimen tallentamista lokeista.

## Tietojen säännönmukaiset luovutukset
Tietoja voidaan luovuttaa joko sellaisinaan tai anonymisoidussa muodossa tutkimuskäyttöön Sensotrend Oy:n ulkopuolisille tutkimus- tai kaupallisille tahoille, mikäli tähän on asiakkaan suostumus. Jokaiseen tällaiseen luovutukseen kysytään asiakkaalta erikseen lupa tapauskohtaisesti.

Tietoja voidaan myös luovuttaa viranomaisille lain edellyttämissä tapauksissa.

## Tietojen siirto EU:n tai ETA:n ulkopuolelle
Tiedot tallennetaan tietoturvalliselle palvelimelle, joka sijaitsee Suomessa. Tietoja ei siirretä EU:n tai ETA:n ulkopuolelle muuten kuin osana palvelun normaalia käyttöä, joka onnistuu maailmanlaajuisesti.

## Rekisterin suojauksen periaatteet
Rekisterinpitäjän henkilötietojen käsittelyn tietoturvallisuus sekä henkilötietojen luottamuksellisuus, eheys ja käytettävyys varmistetaan tarkoituksenmukaisin teknisin ja hallinnollisin toimenpitein Sensotrend Oy:n noudattamien tietoturvaperiaatteiden mukaisesti. Henkilötiedot on suojattu asiattomalta pääsyltä ja laittomasti tai vahingossa tapahtuvalta tietojenkäsittelyltä. Henkilötietoja käsittelevät vain Sensotrend Oy:n henkilötietojen käsittelyyn erikseen oikeuttamat henkilöt.

## Tarkastusoikeus ja tietojen korjaaminen
Asiakkaalla on oikeus tarkistaa, mitä häntä koskevia tietoja Nightscout Connect -palvelun asiakasrekisteriin on tallennettu. Tarkistuspyyntö tulee tehdä kirjallisesti osoitteeseen info@nightscout.fi.

Asiakas voi pyytää rekisterinpitäjää korjaamaan omia perustietojaan. Pyyntö tulee tehdä kirjallisesti osoitteeseen info@nightscout.fi. Asiakkaan tulee esittää tiedon korjaamiseksi tarpeelliset seikat ja asiakkaan yksilöintiin tarvittavat tiedot. Näitä tietoja kysytään lisää tarvittaessa.

Palvelun avulla on mahdollista tallentaa tietoja myös Omakannan Omatietovarantoon. Sinne tallennettuja tietoja hallinnoidaan Omatietovarannon oman tietosuojakäytännön mukaisesti. Mikäli Omatietovarantoon on tallentunut virheellisiä tietoja Nightscout Connect -palvelussa olleen virheen seurauksena, Nightscout Connect -palvelun rekisterinpitäjä tekee parhaansa korjatakseen virheelliset tiedot.

## Tietojen poistaminen
Asiakas voi koska vain lopettaa asiakkuutensa poistamalla asiakastilinsä palvelusta palvelun käyttöliittymän avulla. Tällöin myös asiakkaan tiedot poistetaan rekisteristä, lukuunottamatta palvelun ja palvelimen tallentamia lokitietoja.

Palvelun avulla on mahdollista tallentaa tietoja myös Omakannan Omatietovarantoon. Sinne tallennettuihin tietoihin sovelletaan Omatietovarannon tietosuojakäytäntöjä.

## Suostumukset ja kiellot
Asiakas voi erikseen antaa rekisterinpitäjälle viestintäluvan ja luvan käyttää tietojaan palvelun käytön, asiakaspalvelun ja liiketoiminnan kehittämiseen, markkinointiin ja analysointiin sekä muihun vastaaviin käyttötarkoituksiin. Muussa tapauksessa asiakkaan tietoja ei käytetä muuhun kuin suoraan viestintään sekä poikkeustilanteista tiedottamiseen.
